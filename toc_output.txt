--- Page 1 ---
82869_HardCover_NEW.pdf   1   12/4/17   2:22 PM

--- Page 2 ---
82869_End paper font & Back.pdf   1   12/4/17   1:40 PM

--- Page 3 ---
KOMPILASI KEPUTUSAN 
SYARIAH DALAM KEWANGAN ISLAM 
EDISI KETIGA

--- Page 4 ---
ii
Edisi Pertama
Terbitan 2007
Edisi Kedua
Terbitan 2010
Edisi Ketiga
Terbitan 2017
www.bnm.gov.my
Disember 2017
     Bank Negara Malaysia, 2017. Hakcipta terpelihara.


--- Page 5 ---
iii
KANDUNGAN
Perutusan Gabenor Bank Negara Malaysia
Prakata Pengerusi Majlis Penasihat Shariah 
Bank Negara Malaysia
Majlis Penasihat Shariah Bank Negara Malaysia
Ahli-Ahli Majlis Penasihat Shariah 
Bank Negara Malaysia (1997 - 2019) 
Pengenalan
BAHAGIAN I: PRODUK PERBANKAN ISLAM
1. Penggunaan Bil Penerimaan-i Dalam Pembiayaan Modal Perniagaan
2. Penggunaan Konsep Wa`d Dalam Produk Repo Berjangka-i
3. Variasi Kepada Produk Pembiayaan Aset-i Musyarakah Mutanaqisah
4. Swap Kadar Keuntungan Secara Islam (IPRS) Menggunakan Dua Transaksi 
Murabahah Komoditi (Tawarruq)
5. Swap Kadar Keuntungan Secara Islam (IPRS) Menggunakan Ciri Kadar Tukar 
Alih (Switchable Islamic Profit Rate Swap)
6. Produk Deposit Berdasarkan Kontrak Wakalah Dan Kafalah
7. Konsep Tawarruq Dalam Produk Deposit Akaun Semasa Dan Akaun 
Simpanan (CASA) 
8. Produk Pembiayaan Perumahan Berasaskan Tawarruq
9. Penambahbaikan Terhadap Skim Pembelian Portfolio Aset Kewangan 
Dengan Rekursa Secara Islam (PWR-i)
 
ix
x
xii
xiii
xvi
1

--- Page 6 ---
iv
BAHAGIAN II: TAKAFUL
 
10. Takaful Semula Dengan Syarikat Insurans Dan Insurans Semula Konvensional
11. Kaedah Pembahagian Manfaat Takaful Kepada Penama
12. Kegunaan Lebihan Aset Dalam Kumpulan Wang Risiko Peserta
13. Penggunaan Kumpulan Wang Takaful Untuk Menjelaskan Hutang Keutamaan 
(Preferential Debts)
14. Turutan Keutamaan Bagi Tuntutan-Tuntutan Ke Atas Kumpulan Wang Takaful 
Dalam Kes Penggulungan Pengendali Takaful
15. Turutan Keutamaan Bagi Tuntutan-Tuntutan Ke Atas Kumpulan Wang 
Pemegang Syer Dalam Situasi Penggulungan Pengendali Takaful
16. Kewajipan Pendedahan Maklumat (Duty Of Disclosure) Di Bawah Prinsip 
Penuh Percaya (Utmost Good Faith)
17. Pelaksanaan Kepentingan Boleh Lindung
18. Pembayaran Sumbangan Takaful Oleh Peserta Dilakukan Dengan Niat Untuk 
Menipu Pemiutang
19. Caj Lewat Bayar Dalam Kes Kelewatan Pembayaran Manfaat Takaful
20. Pembayaran Fi Prestasi Daripada Lebihan Dana Risiko Peserta
21. Pembayaran Manfaat Takaful Selain Musibah Daripada Dana Risiko Peserta
22. Model Takaful Berasaskan Wadi`ah, Tabarru` Dan Wakalah
23. Variasi Dalam Struktur Pelan Takaful
24. Aplikasi Tabarru` Dalam Takaful
BAHAGIAN III: INSTRUMEN PASARAN WANG 
 
25. Konsep Mudarabah Dalam Penerbitan Nota Bank Negara Malaysia
26. Pelaksanaan Aktiviti Jualan Singkat Terkawal (Regulated Short Selling)
Menggunakan Terbitan Pelaburan Kerajaan Malaysia (Malaysian Government 
Investment Issue)
19
43

--- Page 7 ---
v
BAHAGIAN IV: KONTRAK/KONSEP SYARIAH 
Bai` Al-Sarf
 
27. Penentuan Majlis Akad Dan Serah Terima Bagi Jual Beli Mata Wang (Bai` 
Al-Sarf) Dalam Operasi Kewangan Semasa
28. Pembayaran Hutang Dalam Bentuk Mata Wang Berbeza Daripada Hutang 
Asal
Hibah
29. Pemilikan Pemberi Hibah (Wahib) Ke Atas Aset Hibah
30. Syarat-Syarat Pemberian Hibah Dalam Kontrak Qard
31. Penetapan Had Tempoh Masa Dalam Pemberian Hibah
32. Pemindahan Hak Milik Dalam Hibah
33. Hibah Bapa Kepada Anak
34. Hibah Dalam Kontrak Musyarakah
Ijarah
35. Penanggungan Kos Perlindungan Takaful Dalam Kontrak Sewa Beli Islam
36. Kos Penyelenggaraan Dan Kos Takaful Aset Ijarah
37. Penggabungan Kadar Sewa Tetap Dan Kadar Sewa Boleh Ubah
38. Penetapan Had Maksimum Dan Minimum Dalam Kadar Sewa Boleh Ubah 
Dalam Kontrak Ijarah
39. Tanggungjawab Penyewa Untuk Membuktikan Tidak Berlaku Kecuaian 
Ketika Aset Rosak
40. Status Kontrak Ijarah Dalam Situasi Kematian Salah Satu Pihak Yang 
Berkontrak
41. Penamatan Awal Kontrak Ijarah Oleh Penyewa
Istisna`
42. Klausa Penalti (Syart Jaza’i) Ke Atas Sani` Dalam Kes Kelewatan Penyerahan 
Aset Istisna`
43. Penjualan Atau Cagaran Aset Istisna` Yang Belum Diserahkan Kepada 
Mustasni`
51
53
56
67
75

--- Page 8 ---
vi
44. Kes Kematian Atau Pembubaran Pihak Berkontrak Dalam Kontrak Istisna`
45. Kegagalan Sani` Untuk Menyiapkan Dan Menyerahkan Aset Istisna` Kepada 
Mustasni`
46. Jaminan Prestasi Pihak Ketiga Oleh Mustasni` Dalam Pengaturan Istisna` 
Muwazi
47. Pemindahan Hak Milik Aset Istisna`
48. Pembatalan Kontrak Istisna` Salah Satu Pihak Berkontrak 
Kafalah
49. Persetujuan Pihak Yang Dijamin (Makful `Anhu) Dalam Pembubaran 
Kontrak Kafalah
50. Turutan Keutamaan Untuk Menuntut Jaminan Dalam Keadaan Terdapat 
Lebih Daripada Seorang Penjamin (Kafil)
51. Kegagalan Kafil Dalam Menyelesaikan Tanggungjawab Jaminan
52. Pengenaan Fi Kafalah
53. Prosedur Tuntutan Hutang Dalam Kes Kafil Meninggal Dunia Sejurus 
Selepas Hutang Belum Bayar Telah Sampai Tempoh Pembayaran
Qard
54. Manfaat Secara Kontraktual Dalam Kontrak Qard
55. Pendedahan Maklumat Berhubung Pembayaran Hibah Pada Tempoh-
Tempoh Yang Lepas Dalam Kontrak Qard
56. Pemeteraian Kontrak Qard Yang Bersifat Insidental Secara Unjuk Terima 
(Mu`atah) 
Rahn
57. Prosedur Lelongan Barang Gadaian (Marhun)
58. Cagaran Aset Bercampur
59. Pemodalan Semula Amaun Faedah Aset Kewangan Konvensional Untuk 
Diambil Kira Sebagai Nilai Marhun
85
91
95

--- Page 9 ---
vii
60. Penggunaan Marhun Oleh Pencagar (Rahin)
61. Penggunaan Marhun Oleh Penerima Cagaran (Murtahin)
62. Penanggungan Kos Penyimpanan, Kos Dokumentasi Dan Kos Pencairan 
Marhun
63. Pengenaan Caj Ke Atas Rahin Dalam Kontrak Rahn Yang Melibatkan 
Hutang Qard
64. Kontrak Rahn Yang Melibatkan Aset Pihak Ketiga
65. Status Aset Yang Belum Wujud Sebagai Aset Cagaran
Tawarruq
66. Pembuktian Transaksi Murabahah Antara Prinsipal Dengan Wakil Dalam 
Pengaturan Dwi-Agensi Bagi Tawarruq
67. Penamatan Kontrak Jual Beli Secara Tawarruq Melalui Pemindahan Hutang 
(Hawalah al-Dayn)
 
Wa`d
68. Keterikatan Wa`d Dan Muwa`adah Serta Kesannya
 
 (a) Wa`d 
 
 (b) Muwa`adah Mulzimah 
 
 (c) Aplikasi Muwa`adah Dalam Transaksi Bai` Al-Sarf
69. Ciri-Ciri Subjek Wa`d Yang Dibenarkan
Wakalah
70. Tindakan (Tasarruf) Sesuatu Pihak Sebelum Mandat Diberikan Bagi 
Pemeteraian Kontrak Pembiayaan
71. Pelantikan Wakil Yang Sama Bagi Kedua-Dua Pihak Berkontrak
72. Penamatan Kontrak Wakalah Oleh Wakil Sekiranya Prinsipal (Muwakkil)
Melanggar Terma Dan Syarat Kontrak
73. Wang Pendahuluan Oleh Wakil Untuk Memulakan Pelaburan Muwakkil
74. Kesan Wakil Yang Melanggar Terma Dan Syarat Dalam Kontrak Wakalah Bi 
Al-Istithmar
107
110
115

--- Page 10 ---
viii
BAHAGIAN V:
PENGGULUNGAN INSTITUSI PERBANKAN ISLAM
75. Keutamaan Pembayaran Semasa Penggulungan Institusi Perbankan Islam
76. Penerimaan Yuran Insentif Wakalah Selepas Tarikh Penggulungan
77. Perkongsian Laba Daripada Pelupusan Aset Akaun Pelaburan Mudarabah
 
78. Pengasingan Pembayaran Semasa Penggulungan Institusi Perbankan 
Konvensional Yang Menawarkan Skim Perbankan Islam (SPI)
79. Pembayaran Kos Penggulungan Oleh Pemegang Akaun Pelaburan
BAHAGIAN VI: LAIN-LAIN
80. Caj Lewat Bayar Bagi Hutang Penghakiman 
 
81. Jual Beli Hutang Dengan Komoditi
82. Instrumen Modal Untuk Operasi Skim Perbankan Islam
83. Konsep Cabutan Bertuah Bagi Produk Pelaburan Berasaskan Mudarabah
84. Kaedah Memaklumkan Dan Mendapatkan Persetujuan Pelanggan 
Berhubung Peralihan Kontrak Syariah Dalam Proses Pengkelasan Semula 
Produk Deposit Secara Islam 
85. Panduan Syariah Bagi Pelaburan Emas Dan Perak
86. Mekanisme Penyelesaian Perkhidmatan GIRO Antara Bank Atau Interbank 
GIRO (IBG) Bagi Perbankan Islam
87. Pembekuan Akaun Simpanan Pelanggan Yang Mungkir Dalam Pembayaran 
Terhadap Pembiayaan
88. Penstrukturan Semula Hutang
89. Penggabungan Beberapa Kontrak Dalam Satu Perjanjian Induk (Master 
Agreement)
90. Mekanisme Hapus Kira Dalam Sukuk Modal Tambahan Tier 1 Dan Modal 
Tier 2
91. Parameter Syariah Berhubung Penggabungan Jual Beli Dengan Qard (Bai` 
Wa Salaf)
GLOSARI
121
129
153

--- Page 11 ---
Bismillahirrahmanirrahim, 
Kompilasi Keputusan Syariah Dalam Kewangan Islam (Edisi Ketiga) ini 
mengandungi keputusan Majlis Penasihat Shariah (MPS) Bank Negara Malaysia 
dari tahun 2011 hingga 2017. Edisi ketiga ini adalah kesinambungan kepada edisi 
terdahulu bertujuan sebagai panduan dan rujukan penting bagi seluruh komuniti 
kewangan Islam. Penerbitan ini juga merupakan manifestasi terhadap komitmen 
berterusan Bank Negara Malaysia untuk menggalakkan perkembangan pesat 
industri kewangan Islam di samping meningkatkan tahap ketelusan berhubung 
pertimbangan perundangan fiqh dalam kewangan Islam. Selain membantu 
urus tadbir Syariah menjadi lebih cekap dan berkesan di peringkat institusi, ia 
juga sebagai pemangkin bagi pengharmonian penafsiran Syariah serta menjadi 
sumber rujukan intelektual kepada para pengkaji, ahli akademik dan pelajar 
dalam bidang kewangan Islam.
Cabaran inovasi yang terhasil daripada pendekatan teknologi kewangan 
(fintech) yang melibatkan perubahan terhadap struktur produk yang menjurus 
kepada penggabungan dan pengaturan pelbagai aplikasi kontrak Syariah baharu 
serta kaedah pemasaran terkini memerlukan pendekatan minda Syariah dalam 
bentuk baharu yang lebih terbuka dan adaptif. Fenomena ini memerlukan para 
cendekiawan Syariah memanfaatkan segala kepakaran mereka dalam menilai 
dan memperhalusi produk kewangan Islam yang lebih kompetitif dan inovatif. 
Di kesempatan ini, saya ingin merakamkan ucapan setinggi-tinggi penghargaan 
dan terima kasih kepada semua yang terlibat dalam penerbitan kompilasi ini, 
terutamanya ahli-ahli MPS. Menerusi kepakaran dan pengalaman luas serta 
dedikasi yang tinggi, mereka telah memberikan sumbangan yang penting lagi 
bermakna kepada perkembangan dan kemajuan kewangan Islam.
Gabenor Muhammad bin Ibrahim, FCB
Bank Negara Malaysia
PERUTUSAN GABENOR
BANK NEGARA MALAYSIA
ix

--- Page 12 ---
x
PRAKATA PENGERUSI
MAJLIS PENASIHAT SHARIAH 
BANK NEGARA MALAYSIA
Assalamu`alaikum Warahmatullahi Wabarakatuh,
Segala puji dan syukur dirafakkan ke hadrat Allah Yang Maha Penyayang lagi 
Maha Bijaksana, selawat serta salam ke atas Junjungan Nabi Muhammad SAW, 
ahli keluarga, para sahabat dan pengikut-pengikut Baginda. 
Bank Negara Malaysia sentiasa berada di barisan hadapan dalam usaha murni 
negara untuk memberikan sokongan dinamik dan serba maju kepada industri 
kewangan Islam. Selaras dengan minat yang semakin mendalam terhadap 
kewangan Islam di seluruh dunia, baik dalam kalangan mereka yang beragama 
Islam mahupun yang bukan beragama Islam, Bank Negara Malaysia telah 
mengambil beberapa langkah utama untuk menggalakkan perkembangan 
ilmu pengetahuan dan pemahaman mengenai kewangan Islam bagi memenuhi 
permintaan industri ini yang semakin meningkat. Salah satu usaha tersebut, 
dengan izin Allah SWT, ialah penerbitan Kompilasi Keputusan Syariah Dalam 
Kewangan Islam (Edisi Ketiga) oleh Bank Negara Malaysia.
Buku ini merupakan satu kesinambungan ilmiah keputusan yang terhasil daripada 
siri mesyuarat Majlis Penasihat Shariah Bank Negara Malaysia sepanjang tahun 
2011-2017. Penerbitan ini diharap dapat membantu usaha memperkaya korpus 
ilmu pengetahuan dalam bidang kewangan, dan akan menjadi asas dan rujukan 
kepada industri kewangan Islam dalam pembangunan dan penambahbaikan 
produk.
Kompilasi ini merupakan hasil daripada usaha ijtihad secara bersama ahli Majlis 
Penasihat Shariah Bank Negara Malaysia berhubung dengan perkara-perkara 
Syariah yang berkaitan dengan kewangan Islam. Ijtihad secara bersama ini 
bukanlah satu fenomena baharu dalam undang-undang Islam, malah ia telah 
menjadi satu keperluan dalam memastikan industri kewangan Islam dapat 
dilaksanakan dalam rangka kewangan semasa. Dalam melaksanakan ijtihad 
secara bersama ini, para cendekiawan dan ahli penasihat Syariah perlu memiliki 
minda Syariah yang jitu dengan memahami secara jelas, tepat dan komprehensif 
berhubung industri kewangan daripada sekecil-kecil isu teknikal dan kaedah 
pelaksanaan yang mikro sehinggalah kepada perkara besar dan utama seperti 

--- Page 13 ---
xi
dasar dan hala tuju serta matlamat perbankan dan kewangan dunia pada hari 
ini. Ini adalah kerana Syariah tidak terpisah daripada kehidupan manusia malah 
Syariah itulah yang sepatutnya menjadi nadi dan arus utama yang mendasari 
perjalanan kehidupan manusia sejagat. Ini secara tidak langsung menjadikan 
kewangan Islam sebagai satu fenomena arus perdana melibatkan aktiviti 
muamalat bagi masyarakat setempat, domestik dan antarabangsa. 
Kompilasi keputusan ini menjadi lebih relevan dalam konteks Malaysia 
memandangkan keputusan Majlis Penasihat Shariah Bank Negara Malaysia 
ini adalah mengikat ke atas semua institusi perbankan Islam, syarikat takaful, 
mahkamah dan penimbang tara. Saya percaya bahawa keputusan Majlis 
Penasihat Shariah ini menjadi asas dan panduan kepada pihak pengawalselia 
dalam merumuskan dasar serta polisi yang dikuatkuasakan ke atas industri 
perbankan Islam dan takaful di negara ini.
Manfaat daripada kompilasi ini akan menjadi lebih bermakna apabila ianya 
dianalisis dalam skop perbincangan bidang kuasa perundangan Islam dan 
ijtihad yang mendasari falsafah Islam, khususnya ijtihad secara bersama. 
Dalam mendukung aspirasi ini, saya bagi pihak Majlis Penasihat Shariah Bank 
Negara Malaysia mengambil sikap terbuka dan mengalu-alukan sebarang 
cadangan bernas dan buah fikiran yang konstruktif bagi meningkatkan lagi 
kualiti perbincangan dan keputusan kami dari semasa ke semasa. Akhirnya, 
saya berharap agar kompilasi keputusan ini akan dapat memenuhi matlamat 
penerbitannya.
Wassalam. 
Datuk Dr. Mohd Daud Bakar
Pengerusi
Majlis Penasihat Shariah Bank Negara Malaysia
2016 - 2019


--- Page 14 ---
xii
MAJLIS PENASIHAT SHARIAH 
BANK NEGARA MALAYSIA
Majlis Penasihat Shariah (MPS) Bank Negara Malaysia ditubuhkan pada tahun 
1997 sebagai badan berautoriti tertinggi dalam menentukan perkara-perkara 
Syariah berhubung dengan kewangan Islam di Malaysia. MPS telah diberikan 
mandat untuk menentukan hukum Syarak bagi perniagaan perbankan Islam, 
takaful, kewangan Islam, pembangunan kewangan Islam atau perniagaan lain 
yang berlandaskan prinsip Syariah yang di bawah kawal seliaan Bank Negara 
Malaysia. MPS sebagai badan rujukan dan penasihat Bank Negara Malaysia 
berhubung dengan perkara Syariah juga bertanggungjawab untuk mengesahkan 
semua produk perbankan Islam dan takaful bagi memastikan produk-produk 
tersebut mematuhi prinsip Syariah. Selain itu, MPS juga berperanan sebagai 
penasihat Bank Negara Malaysia berhubung dengan isu-isu berkaitan dengan 
urus niaga atau urusan kewangan Islam Bank Negara Malaysia dan badan-badan 
berkaitan yang lain.
Berdasarkan peruntukan Akta Bank Negara Malaysia 2009, peranan dan fungsi 
MPS telah diperkukuh lagi dengan pemberian status badan berautoriti tunggal 
dalam menentukan perkara-perkara Syariah berhubung dengan perbankan 
Islam, takaful dan kewangan Islam. Keputusan MPS bukan sahaja terpakai bagi 
IKI, malah juga oleh mahkamah dan penimbang tara yang perlu merujuk kepada 
keputusan MPS untuk setiap prosiding yang berkaitan dengan perniagaan 
kewangan Islam, dan juga memperakui bahawa keputusan MPS adalah mengikat.
MPS dianggotai oleh para ilmuwan Syariah dan pakar kewangan Islam terkemuka, 
yang mempunyai kelayakan, pengalaman dan pengetahuan yang mendalam 
dalam pelbagai bidang, khususnya dalam bidang kewangan dan perundangan 
Islam. 

--- Page 15 ---
xiii
AHLI-AHLI MAJLIS PENASIHAT SHARIAH 
BANK NEGARA MALAYSIA (1997 - 2019) 
1. Datuk Dr. Mohd Daud Bakar
 Sesi Pelantikan: 1997 – 2019
2. Prof. Dr. Ashraf Md Hashim
 Sesi Pelantikan: 2010 – 2019
3. Tan Sri Sheikh Ghazali Abdul Rahman
 Sesi Pelantikan: 1999 – 2019
4. Datuk Dr. Zulkifli Mohamad Al-Bakri
 Sesi Pelantikan: 2016 – 2019
5. Dato’ A. Aziz A. Rahim
 Sesi Pelantikan: 2016 – 2019
6. Prof. Dr. Engku Rabiah Adawiah Engku Ali
 Sesi Pelantikan: 2006 – 2019
7. Prof. Dr. Mohamad Akram Laldin
 Sesi Pelantikan: 2008 – 2019
8. Prof. Dr. Asmadi Mohamed Naim
 Sesi Pelantikan: 2013 – 2019
9. Dr. Shamsiah Mohamad
 Sesi Pelantikan: 2013 – 2019
10. En. Burhanuddin Lukman
 Sesi Pelantikan: 2013 – 2019
samb.

--- Page 16 ---
xiv
11. Tun Abdul Hamid Mohamad
 Sesi Pelantikan: 2004 – 2016
12. Dato’ Seri Haji Hassan Ahmad
 Sesi Pelantikan: 1997 – 2016
13. Prof. Datuk Dr. Abdul Monir Yaacob
 Sesi Pelantikan: 1999 – 2006
14. Prof. Dato’ Wira Dr. Othman Ishak
 Sesi Pelantikan: 1997 – 1999
15. Dato’ Dr. Abdul Halim Ismail
 Sesi Pelantikan: 1997 – 2013
16. Dato’ Wan Mohamad Dato’ Sheikh Abd Aziz
 Sesi Pelantikan: 2008 – 2010
17. Prof. Dr. Rusni Hassan
 Sesi Pelantikan: 2010 – 2016
18. Prof. Madya Dr. Abdul Halim Muhammad
 Sesi Pelantikan: 2004 – 2008
19. Prof. Madya Dr. Aznan Hasan
 Sesi Pelantikan: 2006 – 2008, 2010 – 2013
20. Dr. Muhammad Anwar Ibrahim
 Sesi Pelantikan: 2010 – 2013
AHLI-AHLI MAJLIS PENASIHAT SHARIAH 
BANK NEGARA MALAYSIA (1997 - 2019) 
samb.

--- Page 17 ---
xv
21. Dr. Mohd Parid Sheikh Ahmad
 Sesi Pelantikan: 2004 – 2008
22. Dr. Muhammad Syafii Antonio
 Sesi Pelantikan: 2006 – 2010
23. Dr. Ahmed Ali Abdalla
 Sesi Pelantikan: 1997 – 1999
24. Almarhum Prof. Emeritus Tan Sri Datuk Ahmad Ibrahim
 Sesi Pelantikan: 1997 – 1999
25. Almarhum Datuk Dr. Haron Din
 Sesi Pelantikan: 1997 – 1999
26. Almarhum Datuk Haji Md. Hashim Yahaya
 Sesi Pelantikan: 1997 – 2010
27. Almarhum Prof. Dato’ Dr. Mohd Ali Haji Baharum
 Sesi Pelantikan: 2001 – 2006
28. Almarhum Dato’ Sheikh Azmi Ahmad
 Sesi Pelantikan: 1997 – 1999
29. Almarhum Prof. Dr. Joni Tamkin Borhan
 Sesi Pelantikan: 1999 – 2003
30. Almarhum Dr. Abdullah Ibrahim
 Sesi Pelantikan: 1997 – 1999
AHLI-AHLI MAJLIS PENASIHAT SHARIAH 
BANK NEGARA MALAYSIA (1997 - 2019) 

--- Page 18 ---
xvi
PENGENALAN
Akta Bank Negara Malaysia 2009 (Akta) mengiktiraf Majlis Penasihat Shariah 
(MPS) Bank Negara Malaysia sebagai badan berautoriti tertinggi dalam 
menentukan perkara berhubung isu-isu Syariah dalam kewangan Islam. 
Sehubungan itu, Bank Negara Malaysia menerbitkan buku Kompilasi Keputusan 
Syariah Dalam Kewangan Islam (Edisi Ketiga) sebagai rujukan yang penting 
bagi pengamal industri kewangan Islam, mahkamah dan penimbang tara. Ini 
sejajar dengan keperluan Akta yang menghendaki semua IKI, mahkamah dan 
penimbang tara untuk merujuk kepada MPS bagi perkara atau prosiding yang 
berkaitan isu Syariah dalam perniagaan kewangan Islam. Penerbitan kompilasi 
ini juga bertujuan untuk menghebahkan keputusan-keputusan MPS ke arah 
mengharmonikan interpretasi Syariah dalam industri kewangan Islam secara 
menyeluruh.
Buku ini merupakan kompilasi keputusan MPS sepanjang tahun 2011 hingga 
tahun 2017. Kompilasi ini ialah kesinambungan daripada Resolusi Syariah Dalam 
Kewangan Islam Edisi Pertama dan Edisi Kedua yang masing-masing telah 
diterbitkan pada tahun 2007 dan 2010. Penerbitan edisi ketiga ini diharapkan 
dapat menjelaskan asas-asas pertimbangan kepada keputusan MPS yang 
telah dijadikan sandaran utama dalam merumuskan dasar dan polisi berkaitan 
perbankan Islam dan takaful.
Sebarang pertanyaan berhubung dengan Kompilasi Keputusan Syariah Dalam 
Kewangan Islam (Edisi Ketiga) ini boleh dikemukakan kepada Sekretariat MPS 
melalui e-mel: sac.secretariat@bnm.gov.my 

--- Page 19 ---
xvii
SINGKATAN
AITAB  Al-Ijarah Thumma al-Bai`
APKI 2013 Akta Perkhidmatan Kewangan Islam 2013 
bil.   Bilangan
BNM  Bank Negara Malaysia
Cagamas Perbadanan Gadai Janji Nasional
CASA  Current Account And Savings Account 
Danajamin Danajamin Nasional Berhad
h.   Halaman
IBG  Interbank GIRO
IIMM  Islamic Interbank Money Market
IKI  Institusi Kewangan Islam
IPRS  Islamic Profit Rate Swap
 
j.  Jilid
KLIBOR Kuala Lumpur Interbank Offered Rate
MGII  Malaysian Government Investment Issue
 
MGS  Malaysian Government Securities
MPS  Majlis Penasihat Shariah Bank Negara Malaysia

--- Page 20 ---
KOMPILASI KEPUTUSAN SYARIAH DALAM KEWANGAN ISLAM
MyClear Malaysian Electronic Clearing Corporation Sdn. Bhd.
no.  Nombor
NVLA  Non-Viability Loss Absorption
OIC  Organisation Of The Islamic Conference
PIDM  Perbadanan Insurans Deposit Malaysia
PWR  Purchase With Recourse
RENTAS Real Time Electronics Transfer Of Funds And Securities
Repo  Repurchase Agreement
RSS  Regulated Short Selling
SAW  Sallallahu `Alaihi Wasallam
SBBA  Sell And Buy Back Agreement
SPI  Skim Perbankan Islam 
SWT  Subhanahu Wa Ta`ala
T+2  Hari Kedua Selepas Tarikh Transaksi
 
xviii

--- Page 21 ---
1
KOMPILASI KEPUTUSAN SYARIAH DALAM KEWANGAN ISLAM
BAHAGIAN I:
PRODUK PERBANKAN ISLAM

--- Page 22 ---
2
KOMPILASI KEPUTUSAN SYARIAH DALAM KEWANGAN ISLAM

--- Page 23 ---
3
KOMPILASI KEPUTUSAN SYARIAH DALAM KEWANGAN ISLAM
Penggunaan Bil Penerimaan-i Dalam Pembiayaan Modal Perniagaan
Terdapat cadangan daripada institusi kewangan Islam (IKI) untuk memperkenalkan 
produk Bil Penerimaan-i (Accepted Bill-i) bagi membiayai modal perniagaan 
kepada pelanggan untuk membeli barangan mentah bagi memulakan 
perniagaan.
Tujuan cadangan produk Bil Penerimaan-i ini adalah untuk menyediakan 
alternatif kepada bil penerimaan sedia ada dalam pasaran bagi membolehkan 
ia didagangkan di pasaran sekunder tanpa melibatkan kontrak jual beli hutang 
(bai` al-dayn). 
Cadangan modus operandi bagi produk tersebut adalah seperti yang berikut:
 
i. Pada awal proses, IKI akan melantik pelanggan sebagai wakil untuk 
membeli barangan mentah dan IKI akan membuat pembayaran terhadap 
harga barangan tersebut serta memperoleh hak milik.
ii. Pelanggan akan melakukan wa`d untuk membeli portfolio barangan secara 
murabahah daripada IKI pada tempoh matang. Sebelum tempoh matang, 
pelanggan diberi keizinan oleh IKI untuk menggunakan barangan tersebut.
iii. Pelanggan juga boleh menjual barangan dengan izin IKI untuk mendapatkan 
tunai; atau menjual barangan dan menggantikannya dengan barangan 
yang sama nilainya dengan syarat komposisi aset nyata adalah tidak kurang 
daripada 51% daripada portfolio barangan. Sebarang keuntungan daripada 
penjualan barangan boleh diambil oleh pelanggan sebagai insentif oleh IKI 
kepada pelanggan (wakil).
iv. IKI boleh menjual Bil Penerimaan-i di pasaran sekunder. Dalam hal ini, IKI 
akan bertindak sebagai wakil kepada pemilik baharu Bil Penerimaan-i dan 
penjamin bagi pelanggan asal.
v. Pada tarikh matang, pelanggan asal akan menyempurnakan wa`d dengan 
membeli portfolio barangan tersebut secara murabahah.
1.

--- Page 24 ---
4
KOMPILASI KEPUTUSAN SYARIAH DALAM KEWANGAN ISLAM
Keputusan
MPS pada mesyuarat ke-120 bertarikh 20 Januari 2012 telah 
memutuskan bahawa penggunaan produk Bil Penerimaan-i adalah 
dibenarkan dengan mematuhi perkara-perkara berikut:
i. Subjek wa`d perlu mengambil kira perubahan yang mungkin berlaku 
ke atas portfolio barangan dan persetujuan pelanggan untuk 
melaksanakan wa`d kepada pihak yang memegang bil sekiranya 
berlaku pindah milik bil tersebut.
ii. Klausa wa`d perlu menyatakan dengan jelas bahawa portfolio 
barangan yang dijanjikan untuk dibeli oleh pelanggan merangkumi:
(a) Bahan asal; 
(b) Gabungan bahan asal dan barangan yang siap diproses; 
 
(c) Gabungan bahan asal, barangan yang siap diproses dan wang 
tunai; atau
 
(d) Gabungan bahan asal, barangan yang siap diproses, barangan 
lain yang digantikan dan wang tunai.
 
iii. Dalam situasi penjualan Bil Penerimaan-i dalam pasaran sekunder, di 
samping bertindak sebagai wakil, IKI juga perlu mengambil peranan 
secara berasingan sebagai penjamin bagi pembayaran kepada pihak 
yang memegang bil.
Asas Pertimbangan
Keputusan MPS ini berdasarkan pertimbangan-pertimbangan berikut:
i. Pemakaian konsep wakalah dan wa`d dalam struktur dan operasi produk ini 
tidak bertentangan dengan Syarak.
ii. Klausa wa`d berhubung portfolio barangan yang merupakan subjek wa`d 
yang akan dibeli oleh pelanggan mengambil kira perubahan yang berlaku 
terhadap portfolio barangan sepanjang tempoh matang bagi memastikan 
wa`d tersebut mengikat ke atas pelanggan (pemberi wa`d).

--- Page 25 ---
5
KOMPILASI KEPUTUSAN SYARIAH DALAM KEWANGAN ISLAM
2.
iii. Kesan terhadap sesuatu kontrak adalah bergantung kepada terma dan 
syarat yang dipersetujui dalam kontrak selagi ia tidak bercanggah dengan 
kaedah umum Syarak. Ini adalah selaras dengan kaedah fiqah berikut:
 “Hukum asal dalam akad adalah reda (persetujuan) kedua-dua pihak yang 
berkontrak dan kesan kontrak adalah berdasarkan hak dan tanggungjawab 
yang telah mereka persetujui dalam akad.” 
1
Penggunaan Konsep Wa`d Dalam Produk Repo Berjangka-i 
Terdapat cadangan daripada IKI untuk memperkenalkan produk Repo Berjangka-i 
(Term Repo-i) yang melibatkan penggunaan wa`d bagi jual beli sekuriti. Prinsip 
Syariah yang digunakan bagi produk ini ialah jual dan beli balik (SBBA), wa`d, 
hibah, hamisy al-jiddiyyah dan murabahah/musawamah.
Cadangan produk ini yang melibatkan beberapa konsep Syariah bertujuan 
untuk pengurusan risiko jangka panjang sepertimana yang dilaksanakan dalam 
penyelenggaraan margin (margin maintainance). 
Struktur produk adalah seperti yang berikut: 
 
i. Pelanggan menjual sekuriti sepiawai
2 (fungible securities) kepada IKI pada 
tarikh mula secara tunai. Hak milik (legal title) sekuriti sepiawai tersebut 
berpindah kepada IKI;
ii. Seterusnya pelanggan berjanji untuk membeli komoditi daripada IKI 
berdasarkan murabahah komoditi secara tunai pada tarikh matang. Bagi 
mengukuhkan janjinya, pelanggan boleh meletakkan hamisy al-jiddiyyah 
sebagai deposit sekuriti kepada IKI. Memandangkan deposit sekuriti dimiliki 
oleh pelanggan, maka pelanggan juga mewakilkan IKI untuk melaburkan 
amaun deposit sekuriti tersebut berdasarkan konsep wakalah bi al-istithmar 
pada tarikh penilaian yang ditetapkan (pre-determined valuation dates);
iii. Kemudian IKI berjanji untuk menghadiahkan sekuriti sepiawai kepada 
pelanggan pada tarikh matang jika pelanggan menunaikan janji untuk 
membeli komoditi; dan
1 Ahmad al-Zarqa’, Syarh al-Qawa`id al-Fiqhiyyah, Dar al-Qalam, 1989, h. 482.
2 Sekuriti sepiawai ialah sekuriti yang mempunyai nilai yang sama.

--- Page 26 ---
6
KOMPILASI KEPUTUSAN SYARIAH DALAM KEWANGAN ISLAM
iv. IKI berjanji untuk membeli komoditi daripada pelanggan secara musawamah 
dan diselesaikan secara penuh dan lani dari semasa ke semasa pada tarikh 
pemerhatian. IKI boleh meletakkan hamisy al-jiddiyyah sebagai deposit 
sekuriti kepada pelanggan berdasarkan konsep wakalah bi al-istithmar 
pada tarikh penilaian yang ditetapkan.
Keputusan
MPS pada mesyuarat ke-121 bertarikh 29 Februari 2012 telah 
memutuskan bahawa produk Term Repo-i yang distrukturkan 
berdasarkan konsep jual beli, wa`d, hibah, hamisy al-jiddiyyah dan 
murabahah/musawamah komoditi adalah dibenarkan dengan parameter 
berikut:
i. Konsep-konsep di atas dilaksanakan dengan turutan yang sesuai.
ii. Wa`d diguna pakai bagi menunjukkan komitmen pihak-pihak untuk 
melaksanakan transaksi berikut: 
 
(a) Wa`d daripada pelanggan untuk membeli komoditi daripada IKI 
pada tarikh matang. 
(b) Wa`d daripada IKI untuk memberi hibah kepada pelanggan 
sekiranya pelanggan menyempurnakan wa`dnya. 
(c) Wa`d daripada IKI untuk melaksanakan musawamah komoditi 
dengan pelanggan apabila berlaku peristiwa pencetus (trigger 
event) sepertimana yang dipersetujui.
iii. Pelaksanaan hibah, iaitu pemberian sekuriti daripada IKI kepada 
pelanggan akan disempurnakan jika pihak pelanggan melaksanakan 
janji untuk melakukan transaksi murabahah komoditi dengan pihak 
IKI pada tarikh matang. Hibah ini adalah salah satu bentuk hibah 
bersyarat yang dibenarkan.
iv. Hamisy al-jiddiyyah akan diberikan oleh pihak yang berjanji untuk 
melaksanakan transaksi bagi memastikan pelaksanaan janjinya dan 
sebagai petunjuk kapasiti kewangan pemberi janji. Dalam konteks 
ini, hamisy al-jiddiyyah boleh dilaburkan oleh pihak IKI berdasarkan 
wakalah bi al-istithmar.

--- Page 27 ---
7
KOMPILASI KEPUTUSAN SYARIAH DALAM KEWANGAN ISLAM
v. Murabahah/musawamah komoditi akan dilaksanakan berdasarkan 
wa`d yang dibuat oleh pihak pelanggan dan IKI.
vi. Pihak pelanggan dan IKI boleh bersetuju sekiranya berlaku keingkaran 
(event of default) terhadap mana-mana wa`d, pihak yang tidak ingkar 
(non-defaulting party) berhak menuntut (exercise) pelaksanaan wa`d 
yang diberikan oleh pihak yang ingkar (defaulting party) dan ini 
akan mempercepatkan pelaksanaan janji pelanggan untuk membeli 
komoditi daripada IKI dan janji IKI untuk memberi hibah sekuriti 
sepiawai kepada pelanggan.
Asas Pertimbangan
Penggunaan dan pelaksanaan konsep wa`d dalam muamalat telah diakui oleh 
majoriti ulama. Struktur yang dikemukakan memerlukan wa`d bagi mengikat 
pihak yang berurusan dengannya. Maka tiada halangan Syarak untuk mengguna 
pakai wa`d dalam produk Term Repo-i ini.
Penggunaan konsep hamisy al-jiddiyyah juga tidak bertentangan dengan Syarak 
kerana ia bertujuan untuk melindungi kepentingan pihak-pihak yang terlibat 
dalam pemberian sesuatu janji. Hamisy al-jiddiyyah yang diberikan juga boleh 
dilaburkan setelah mendapat  keizinan daripada pelanggan berdasarkan kontrak 
wakalah bi al-istithmar.
Penggunaan beberapa kontrak Syariah dalam satu produk adalah harus selagi 
mana kontrak-kontrak tersebut tidak menjejaskan objektif kontrak yang diguna 
pakai. 
Variasi Kepada Produk Pembiayaan Aset-i Musyarakah Mutanaqisah 
Secara umumnya, struktur produk pembiayaan berasaskan musyarakah 
mutanaqisah yang terdapat dalam amalan pasaran semasa boleh berlaku dengan 
melibatkan IKI dan pelanggan membeli sesuatu aset secara bersama berdasarkan 
bahagian yang ditentukan (contohnya 90:10) bergantung pada pembiayaan 
yang dipohon.  
Bahagian aset yang dimiliki oleh IKI akan disewakan kepada pelanggan; dan 
bayaran ansuran bulanan akan digunakan oleh pelanggan untuk membayar 
sewa dan membeli bahagian pemilikan IKI secara beransur-ansur sehingga 
keseluruhan bahagian pemilikan IKI dibeli sepenuhnya oleh pelanggan.
3.

--- Page 28 ---
8
KOMPILASI KEPUTUSAN SYARIAH DALAM KEWANGAN ISLAM
Terdapat cadangan daripada IKI untuk memperkenalkan produk Pembiayaan 
Aset-i berasaskan musyarakah mutanaqisah dengan olahan yang melibatkan 
konsep istisna`, ijarah mawsufah fi al-zimmah, ijarah dan wa`d. Struktur cadangan 
olahan adalah seperti yang berikut:
i. Pihak IKI akan membeli aset yang masih dalam pembinaan daripada pemaju 
di bawah kontrak istisna`, yang mana aset akan disiapkan  oleh  pemaju 
mengikut tempoh pembinaan yang dipersetujui.
ii. Semasa tempoh pembinaan, pelanggan akan membayar sewa pendahuluan 
kepada IKI berdasarkan kontrak ijarah secara mawsufah fi al-zimmah.
iii. Setelah aset disiapkan, musyarakah antara IKI dengan pelanggan akan 
bermula di mana IKI dan pelanggan akan membuat sumbangan modal 
terhadap musyarakah menurut kadar sumbangan modal yang dipersetujui 
dan ijarah juga akan bermula.
iv. Formula bayaran yang dikenakan ke atas penyewa (pelanggan) sepanjang  
tempoh pembiayaan adalah:
 Jumlah bayaran sewa = sewa tetap + sewa boleh ubah.
 Sewa  tetap  menyamai jumlah pembiayaan pelanggan (principal) manakala 
sewa boleh ubah ialah jumlah keuntungan (profit) yang akan diambil oleh  
pihak IKI.
v. Dari segi pengiraan sewa, sewa tetap dianggap telah terhutang oleh 
pelanggan bermula daripada perjanjian ijarah ditandatangani. Jumlah sewa 
tetap ini adalah bersamaan dengan jumlah prinsipal manakala sewa boleh 
ubah (profit) adalah bergantung kepada kadar pembiayaan semasa dalam 
pasaran.
vi. Sekiranya sewa boleh ubah (keuntungan IKI) lebih rendah daripada kadar 
pasaran, IKI mempunyai dua pilihan, bergantung kepada persetujuan 
pelanggan iaitu:
 
(a) Mengekalkan bayaran sewa bulanan tetapi melanjutkan tempoh 
pembiayaan; atau
(b) Menaikkan bayaran sewa bulanan dan mengekalkan tempoh 
pembiayaan.

--- Page 29 ---
9
KOMPILASI KEPUTUSAN SYARIAH DALAM KEWANGAN ISLAM
vii. Sekiranya berlaku kerosakan pada aset ijarah, pihak  IKI boleh menamatkan 
ijarah dan juga musyarakah. Walau bagaimanapun, IKI boleh meneruskan 
pembiayaan atas permintaan pelanggan berdasarkan janji (wa`d) oleh 
pelanggan untuk  menggantikan/membaik pulih aset  ijarah dengan segera.
Keputusan 
MPS pada mesyuarat ke-125 bertarikh 28 Jun 2012 memutuskan 
bahawa struktur cadangan variasi kepada produk pembiayaan aset-i 
berdasarkan musyarakah mutanaqisah seperti yang dikemukakan 
adalah tidak dibenarkan.
Asas Pertimbangan
Keputusan MPS ini berdasarkan pertimbangan bahawa konsep perkongsian 
(musyarakah) untung dan rugi dalam produk yang dicadangkan tidak jelas 
terutamanya dari aspek penentuan sewa tetap dan sewa boleh ubah.
Swap Kadar Keuntungan Secara Islam (IPRS) Menggunakan Dua Transaksi 
Tawarruq
Berdasarkan struktur IPRS yang menggunakan dua transaksi tawarruq, dua 
pihak (pihak A dan pihak B) akan memberi wa`d atau janji untuk masing-masing 
memasuki dua transaksi tawarruq yang berlainan pada suatu masa hadapan 
dalam sela waktu tertentu. 
Pada waktu yang telah ditentukan, pihak A akan memasuki transaksi murabahah 
komoditi dengan pihak B berdasarkan nilai kadar keuntungan tetap. Manakala 
pihak B pula akan memasuki transaksi tawarruq yang lain berdasarkan nilai kadar 
keuntungan boleh ubah.
Dalam hal ini, MPS dirujuk berhubung dengan struktur IPRS yang menggunakan 
dua transaksi tawarruq masing-masing bagi menentukan kadar keuntungan 
tetap dan kadar keuntungan boleh ubah bagi setiap sela masa (time interval).
4.

--- Page 30 ---
10
KOMPILASI KEPUTUSAN SYARIAH DALAM KEWANGAN ISLAM
Keputusan 
MPS pada mesyuarat ke-132 bertarikh 21 Februari 2013 telah meluluskan 
struktur produk IPRS yang mana dua transaksi tawarruq dilaksanakan 
masing-masing bagi memberikan kesan kadar tetap dan kadar boleh 
ubah pada setiap sela masa tertentu yang telah dipersetujui.
Asas Pertimbangan
Keputusan MPS ini berdasarkan pertimbangan terhadap dalil-dalil dan pandangan 
berkaitan keharusan tawarruq seperti yang berikut:
i. Firman Allah SWT:
 “Dan padahal Allah SWT telah menghalalkan jual beli dan mengharamkan 
riba.” 
3
     Berdasarkan pengertian umum ayat ini, para ulama berpendapat bahawa 
tawarruq diharuskan kerana ia merupakan sebahagian daripada kegiatan 
jual beli. Ia mungkin berlaku dengan tujuan memperolehi wang tunai sama 
ada dengan pengetahuan atau tanpa pengetahuan semua pihak yang 
terlibat. 
ii. Kaedah fiqah:
 “Hukum asal muamalat adalah harus, kecuali ada dalil  yang 
mengharamkannya.” 
4
iii. Ulama semasa telah mengharuskan penggunaan tawarruq berdasarkan 
pandangan dalam kalangan mazhab Hanafi, Syafi`i dan Hanbali yang 
mengharuskan penggunaan tawarruq.
3 Surah al-Baqarah, ayat 275.
4 Ibn Uthaimin, Al-Syarh al-Mumti` `ala Zad al-Mustaqni`, Dar Ibni al-Jauzi, j. 8, h. 241.


